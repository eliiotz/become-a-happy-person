问曰：子何所学？

对曰：散而论之，所学颇杂。虽欲极于本业，然天文地理，百家杂论，无可无不可，无一精而已。一以贯之，则曰“修身”。

我生而为人，故欲修身而成人。哲者，人之所以成人之学，而修身之道也；故欲成人不可不修哲。修哲起于习古，务知其蔽/见。蔽/见起于时；记时者史也，故修哲不可不修史。既修史，当知天文地理，交相辉印以成史。习古之后，又当证之于未知之处；其证于文者最易，亦当稍览之。天文地理，无可无不可，此一脉也。

哲可以明成人之途。成人之途者，修身之法也；一言以蔽之，曰：知行合一。欲穷其知，当先得一完备之系统，此亦哲学之功用；欲合于行，则不可不自知。自知不能离乎身心；强身为其基，知心得其法。故百家杂论，无可无不可，此又一脉也。

既立于世，修身不可离其位。居其位，谋其政，修身之器也。故主业不可不极之；至于旁业，当次第习之，止于观其大略，然后因用而深之。备求旁业之精以致荒于本业，惟务本业而不修旁业，皆忘其一矣。

故曰，所学颇杂，一以贯之则“修身”也。
